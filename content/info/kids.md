---
title: "Kids"
date: 2021-07-17T17:36:23+02:00
draft: true
menu:
    main:
        weight: 22
---

For femte gang arrangerer Boosterkonferansen, i samarbeid med Lær Kidsa Koding og Bergen Offentlige Bibliotek, utviklerkonferanse for barn. Konferansen avholdes på Radisson Blu Royal Hotel, Bryggen 27. mars 2022. Det blir kurs for ulike aldersgrupper og et sterkt faglig innhold, akkurat slik en god konferanse skal være!

### **Program**

11.00-12.00 - Registrering
12.00-13.30 - Workshops, del 1
13.30-14.00 - Lunsj
14.00-16.00 - Workshops, del 2
16.00 - Slutt

**Merk: Programmet kan endres fortløpende**

### **Code Studio**
#### *Martin Tverråen*

Klart de minste kan programmere også! Vi bruker Code Studio til å lage et opplegg for de minste barna, her kan man kode både på PC og pad. Man må kunne lese, eller ha med seg en voksen som kan hjelpe med den biten :)

#### Målgruppe: 6+ år      Plasser: 40

### **micro:bit**
#### *Bjørn og Eivind Hamre*

Micro:bit er en mikrokontroller som er laget for å lære barn programmering. Vi skal programmere den med kode-blokker, akkurat som Scratch. I workshopen vil du lære litt om micro:biten og hvordan du overfører programmer til den. Gjennom forskjellige oppgaver vil du lage dine egne programmer til den som du kan kjøre på en micro:bit. Du må ha med din egen PC, men micro:bit får du låne når du kommer.

#### Målgruppe: 10+ år      Plasser: 30
#### Påmelding kommer snart!

### **Lego Boost**
#### *GDG Bergen*

Vi skal lære om roboter og koding med Lego Boost. Lego Boost er en interaktiv plattform for å lære koding ved hjelp av legoroboter. Vi skal leke, bygge og kode legoroboter. Opplegget passer veldig bra for de som ikke har programmert så mye før, men som har lyst til å lære. Vi stiller med Lego Boost kits, men husk å ta med en tablet eller telefon for å kunne delta i programmeringen.  
Opplegget vil være basert på samarbeid da vi ikke har nok Lego Boost kits til alle.

#### Målgruppe: 7-10 år      Plasser: 30
#### Påmelding kommer snart!


### **Scratch**
#### *Kristian Botnen*

Scratch er er verktøy der vi lager programmer på en måte som kan minne om Lego. Vi plukker de programbrikkene vi vil bruke, og setter de sammen slik at programmet vårt gjør det vi har lyst til. Scratch fungerer i nettleseren, og er spesielt utviklet for barn mellom 8 og 16 år. Det finnes mange forskjellige programbrikker i verktøykassen, og vi kan gjøre mye gøy ved å sette sammen brikkene på forskjellige måter.    
NB! Alle deltagere må ha med sin egen PC! og tilhørende lader.

#### Målgruppe: 9+ år      Plasser: 25
#### Påmelding kommer snart!


### **super:bit**
#### *Johnarthan Amalathas og Henrik Olsen Eide*

Bli med og lek med super:bit! Super:bit er bygget med micro:bit og ekstra deler, så på denne workshopen skal dere lage selvkjørende biler. Dere skal få lære hvordan dere programmerer den og teste den på baner som dere tegner helt selv!

#### Målgruppe: 11+ år      Plasser: 20
#### Påmelding kommer snart!


### **Webutvikling**
#### *Arja Sivapiragasam og Arisa Seljestokken*

Har du noen gang lurt på hvordan en nettside er bygd opp? I denne workshopen skal vi gå gjennom de tre byggesteinene i moderne webutvikling, nemlig HTML, CSS og Javascript. Du trenger ingen forkunnskaper for å delta, kun PC og godt humør! 

#### Målgruppe: 13+ år      Plasser: 20
#### Påmelding kommer snart!

Ta gjerne kontakt med oss på kids@boosterconf.no om du har noen spørsmål om Booster Kids!

